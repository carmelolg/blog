---
title: Papà albero di Melo
date: 2025-03-19 13:00:00
tags:
- poesia
- papa
categories:
- poesia
---

A tutti i papà,  
per chi lo è da poco,  
per chi lo è stato,  
per chi lo sarà.  

Per chi lo è ad interim,  
per chi lo è per procura,  
per chi lo è per scelta,  
per chi lo è per amore.  

Per chi è un ombrello in caso di pioggia,  
per chi è un mantello in caso di vento,  
per chi è un'isola per far riposare,  
per chi diventa un balocco per giocare.  

Per chi, nel buio della sera, torna a casa,  
toglie la giacca e i pensieri,  
per essere pronto a sorridere ed abbracciare.  
